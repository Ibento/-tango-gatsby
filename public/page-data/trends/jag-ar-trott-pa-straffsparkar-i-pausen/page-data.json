{"componentChunkName":"component---src-templates-post-js","path":"/trends/jag-ar-trott-pa-straffsparkar-i-pausen/","result":{"data":{"post":{"id":"fc6d2a73-6242-55b8-8b59-83ec31ee967d","title":"Jag är trött på straffsparkar i pausen !","content":"<h1>Under den fantastiska sommaren 2002&#8230;</h1>\n<p>&#8230;kommer ca 1,8 miljoner svenskar att ha besökt någon av de ca 180 allsvenska fotbollsmatcher som spelas under året. I vinter drar ishockeyns Elitserie till sig lika många människor under sina ca 350 matcher.</p>\n<p>Som fotbollssupporter följer jag naturligtvis mitt lag från den säsongsplats som varit min de senaste åren. Utöver mig finns förmodligen ett stort antal potentiella kunder till just ditt företag på idrottsläktarna runt landet. Underhållningen vi bjuds på står (ibland) spelarna på planen för, men framför allt kanske vi själva som stöder laget med sånger och ramsor.</p>\n<p>Men varför är fortfarande svenska idrottsevenemang så torftiga när det gäller underhållningen utanför matchtid? Jag är rejält trött på straffsparkar skjutna av företagskunder som knappt står kvar på stödjebenet. Eller glidande ishockeypuckar som inte orkar fram mot målet för att den som sköt knappt vet vad som är upp eller ner på klubban.</p>\n<p>Var finns alla de klubbansvariga, marknadsförare, eventbyråer, sponsorer m fl som kan göra <strong>hela </strong>mitt besök på en idrottsarena till en fest? Trots allt har jag – och 1,8 miljoner andra personer – valt att ägna min fritid just den dagen till ett idrottsevenemang.</p>\n<h2>Skapa ett bra event av arrangemanget</h2>\n<p>De senaste åren har framför allt kvällstidningarna drivit på publikutvecklingen med en intensiv bevakning av mestadels fotboll och ishockey. Supporterklubbarna uppmuntras genom att man bevakar även deras aktiviteter, men frågan är väl om det är supportrarna som ska stå för underhållningen på arrangemangen? Och hur går det då i ett vidare perspektiv när det t ex är landskamp eller liknande? Utan supporterkulturen känns det rätt ödsligt på t ex Råsundas stora läktare när Sverige möter ytterligare någon f d rysk republik i en intetsägande match.</p>\n<p>Till en allsvensk fotbollsmatch kommer (i snitt) ca 9.000 personer och till ishockeymatcherna ca 5.000. Det krävs ganska mycket krut för att dra ihop lika många människor till enskilda events på torg, badstränder och skidbackar runt om i landet. Men varför är klubbar, sponsorer och eventbyråer då så långt ifrån att verkligen ta vara på denna möjlighet och skapa mervärde för mig som besökare på evenemanget? Trots allt har jag väl lika mycket tid att lägga ned på kommersiella budskap vid matchen, som jag har på den snowboardshow eller inline-hockeyturnering jag besöker i Kungsträdgården. Kanske egentligen mer tid eftersom en eventbesökare många gånger räknas in bland de förbipasserande och inte alls spenderar 2-3 timmar på evenemanget.</p>\n<p>En av sponsorns/eventköparens viktigaste roller är ju att skapa ett mervärde till eventbesökarna. Men det är ju inte säkert att det är själva penningsumman som ger mervärdet. Istället kanske detta tillkommer genom att man utnyttjar sponsorns unika kompetens eller tillför någon av deras tjänster. Som ett enkelt exempel kan nämnas hur Vodafone under sommarens Tomas Ledin-turné erbjöd besökarna att berätta vem de ville tillägna kvällens framförande av &#8221;Inatt är jag din”. Detta sändes sedan ut via konsertensstorbildsskärmar och Mr Ledin avslutade själv med att välja den i hans tycke bästa motiveringen när sången väl kom.</p>\n<h2>Inte bara de stora sporterna</h2>\n<p>Naturligtvis gäller ovanstående resonemang inte bara för fotboll och ishockey. Jag är minst lika övertygad om att basketbesökaren i Östersund, handbollssupportern i Lund eller bandypubliken i Västerås upplever samma sak. Även publiken som står vid sidan av evenemang inom löpning, skidor, hästhoppning och andra icke-bollsporter kan behöva bjudas på något extra. Interaktiva tävlingar, musikunderhållning av klass, samarbeten med lokala radiostationer, sponsorer som kreerar bra events – inte ska väl det vara så svårt att genomföra även på idrottsevenemangen när det går bra att göra det utanför desamma?</p>\n<p>Visst finns det undantag som t ex DN Galan och Finnkampen som – av olika skäl – bjuder på fest och glam. Eller då Sverige tilldelats ett EM eller VM i någon större sport. Och mest beröm de senaste åren för sina matcharrangemang har väl ishockeylaget Halmstad Hammers fått, vilka både har lockat storpublik till division 2-matcher och belönats för sina marknadsföringsinsatser.</p>\n<p>Som rådgivare känner jag ett ansvar för att sponsorer och samarbetspartners uppmuntras att utnyttja de möjligheter som bjuds då människor i tusental av egen kraft söker upp alla dessa evenemang runt landet. Allt annat är ju egentligen en gigantisk kapitalförstöring eftersom man dels måste lägga så mycket kraft på att locka människor att komma till ett eget publik event. Och dels också oftast får ett betydligt större spill i målgruppen eftersom många förbipasserande utan intresse för de marknadsförda produkterna blir de man egentligen träffar. Men jag är orolig att jag är ensam om den tanken&#8230;.</p>\n<p>Anders Lindén</p>\n<p>September 2002</p>\n","author":{"id":"027c81f9-c292-50e7-95f7-4e7db67f4f4f","name":"gatsby gatsby"},"date":"01, Sep, 2002","categories":[{"id":"525605e2-49ec-5e0b-a014-2d99503b42e3","name":"Aktivering","slug":"aktivering"},{"id":"be74d672-f357-5125-95dd-ffb3122be367","name":"Alla Trendspaningar","slug":"alla-trendspaningar"}]}},"pageContext":{"id":"fc6d2a73-6242-55b8-8b59-83ec31ee967d"}}}