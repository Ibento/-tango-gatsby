{"componentChunkName":"component---src-templates-post-js","path":"/trends/sponsorerna-svek-sa-vi-fick-inte-ihop-budgeten/","result":{"data":{"post":{"id":"0f419b4d-3a13-53a1-8dcb-8a7fae28c818","title":"Sponsorerna svek, så vi fick inte ihop budgeten&#8230;","content":"<p><strong><em>Har ni någonsin hört eller läst ovanstående rad i media när ett evenemang eller en idrottsförening drabbas av ekonomiska bakslag? Är ni förvånade över uttrycket? Finns det någon sanning i det? Vår mening är att det oftast är en efterhandskonstruktion, ett sätt att bortförklara att man faktiskt inte gjort sitt jobb så bra som man borde…</em></strong></p>\n<p>I dagarna har vi sett flertalet artiklar om att de två senaste årens svenska mästare i damfotboll, LdB FC Malmö, ligger farligt nära en konkurs. Problemen menar man uppstått beroende på att nya, elektroniska sponsorskyltar inte får plats på gamla Malmö IP, vilket drabbat sponsorförsäljningen hårt. Att sedan Malmö stad (enligt LdB FC) dessutom har en skev fördelning av kommunala medel till elitfotbollsföreningarna för herrar och damer menar man bara är toppen på isberget.</p>\n<p>Nyligen har också det ståtliga barnaktivitetscentrumet Palatset i Stockholm faktiskt försatts i konkurs. Palatset hann bara ha öppet under fyra månader efter en omfattande renovering av gamla Riksarkivets lokaler på Riddarholmen. Statens Fastighetsverk beräknar att man renoverat för ca 200 miljoner SEK och Palatset fick både stadens och näringslivets ekonomiska stöd med dryga 40 miljoner SEK. Ändå gick inte debet och kredit ihop utan man fick kasta in handduken.</p>\n<p>Sommarens Pride-festival i Stockholm är ytterligare ett exempel på att ”sponsorerna svikit” då budgeten inte gått ihop. Att arrangörerna fick hybris genom att flytta festivalen från Tantolunden till Kungsträdgården, och erbjuda alla fritt inträde för första gången någonsin, verkar inte höra ihop med inkomstfrågan i budgeten&#8230; Även elithandbollsklubbar som Redbergslids IK och Hammarby IF har gått på knäna de senaste åren. Där dök ju en räddare i skinande rustning upp för båda klubbarna och undanröjde det värsta konkurshotet – Prioritet Finans, sponsor även till IFK Göteborg och som i höstas löpte gatlopp i medierna efter inslag i SVTs Uppdrag Granskning. Men nu talas det åter om att åtminstone Hammarby har problem.</p>\n<p><strong><em>Vems är egentligen felet?</em></strong></p>\n<p>Vi är förvånade över att media så ofta lyfter fram klubbens/arrangemangets förklaringar över att det var sponsorernas fel att inte budgeten gick ihop. Medias uppdrag borde ju egentligen vara granskande, och speciellt på lokal nivå i landet kanske det skulle löna sig även för media att titta igenom organisationen hos den sponsrade ett varv extra. Där finns människor med bred erfarenhet och kompetens från näringslivet – både VDar, marknadschefer och ekonomichefer – som klivit in i olika styrelser och helt förblindade av omgivningarna börjat importera halvgamla tjeckiska ishockeyspelare, planera uppträdanden av världsartister, eller helt enkelt ha huvudet under armen när det gäller allmän riskbedömning. Ett scenario de aldrig skulle acceptera på sina ordinarie arbetsplatser, för om de gjorde så där så skulle de riskera att få sparken…</p>\n<p>Är det inte dags att vi tillsammans försöker få förenings- och evenemangssverige att må lite bättre? Vore det inte ett bra exempel om vi kunde få se sponsorlösningar där kompetens och kunnande lyftes fram som lika värdefullt som kontanter eller barterlösningar för transporter? Många av de organisationer som verkar på sponsormarknaden är fortfarande drivna av ideella krafter. Ett av deras första mål för sponsorkontakterna kanske borde vara att sikta in sig på att stabilisera upp organisationen runt projektet. Först därefter skulle målsättningen på de kontanta medlen sättas, eftersom den kompetenta organisationen då kunde ha en objektiv, insiktsfull bedömning av vad som är realistiskt möjligt – inte fångas av yviga drömmar om SM-guld eller historiska ”första-gången-i-världen-genomföranden”.</p>\n<p>Skulle rättighetsinnehavarna seriöst leta upp samarbetspartners som behövs inom alla vanliga företag, så kanske möjligheterna att få ihop budgeten och hela verksamheten väsentligen skulle förbättras. Om därmed nivån ”Officiella leverantörer” fylls först i den hederliga sponsorpyramiden, så kanske ett fantastiskt fundament redan lagts för att faktiskt kunna bygga pyramiden på höjden. Vi tänker då på sponsorer som kan lösa nödvändiga tjänstefunktioner som t ex:</p>\n<p>&#8211;  <strong>Ekonomi</strong> – en bank och en revisionsbyrå kan få ordning på både ekonomi och skatter</p>\n<p>&#8211;  <strong>Advokatbyrå</strong> – gör en översikt av sponsoravtal, upprättar anställningsavtal för spelare/artister, visar möjligheter att söka EU-bidrag etc</p>\n<p>&#8211;  <strong>Reklambyrå</strong> – kommunikation är livsviktigt, både för evenemangen och sponsorförsäljningen</p>\n<p>&#8211;  <strong>Web-/IT-konsult</strong> – en fungerande web-sida och hög kunskap om sociala media är hygienfaktorer redan idag. Vikten av detta kommer inte att minska…</p>\n<p>&#8211;  <strong>Sälj</strong> – ett säljdrivet producerande företag på orten, en telemarketingfirma, en säljkonsult, ett bemanningsföretag. Det finns flera som kan bygga på kunskapen kring sponsringsförsäljning.</p>\n<p>&#8211;  <strong>Personal/HR</strong> – ett bemanningsföretag kan hjälpa till med evenemangspersonal, vilken HR-avdelning som helst hos större företag kan lyfta HR-frågorna internt hos organisationen.</p>\n<p>Om sponsorrättigheterna skulle lyfta blicken och tänka mer företagsmässigt i sin verksamhet så är vi övertygade om att ekonomin på många håll skulle bli flera klasser bättre. Vi säger inte att detta löser alla problem – det kommer fortfarande finnas många som helt enkelt inte attraherar sponsorer eftersom deras målgrupper, besökare, fans etc är en alltför liten grupp för att företag ska vilja marknadsföra sig mot dem. Men vi är 100% säkra på att vi skulle slippa ett stort antal av de bortförklaringar som förekommer i media om varför ekonomin inte gick ihop!</p>\n<p>Vi ska vara stolta över den idérikedom och iver som ändå finns i hela landet. Det finns massor av spännande sponsoröppningar inom nya sporter, kulturområdet, ungdomsfestivaler, samhällsprojekt och miljöaktiviteter. Vi ska vara riktigt stolta över det föreningssverige som utvecklats under 1900-talet ända fram till idag – det är förmodligen helt världsunikt och ger ett litet land som Sverige en fantastisk grund inom idrott och kultur. Men även med detta i bakhuvudet måste vi komma ihåg att det är andra tider nu. Andra tider med allt högre konkurrens om både människors och företags tid och pengar, vilket kräver en helt annan inställning. Och den inställningen stavas struktur, planering och kompetens.</p>\n<p>Så snälla ni, låt oss i fortsättningen slippa höra att det var sponsorerna som svek …</p>\n<p><a href=\"mailto:%20anders@tangobrandalliance.se\">Anders Lindén</a>,</p>\n<p>Tango Sponsring</p>\n<p><strong>PS</strong></p>\n<p>Du vet väl att vi på Tango försöker uppdatera dig på korta, snabba sponsringsnyheter varje dag? Du kan enkelt prenumerera på en RSS-feed för dessa på vår <a href=\"http://www.tangobrandalliance.se/feed\">hemsida</a></p>\n","author":{"id":"027c81f9-c292-50e7-95f7-4e7db67f4f4f","name":"gatsby gatsby"},"date":"16, Feb, 2012","categories":[{"id":"be74d672-f357-5125-95dd-ffb3122be367","name":"Alla Trendspaningar","slug":"alla-trendspaningar"},{"id":"c277d2fe-ae84-5a07-8187-329e07172110","name":"Branschfrågor","slug":"branschfragor"},{"id":"8c5b2f9b-db2e-51f4-9718-f69481b738d2","name":"Sponsorförsäljning","slug":"sponsorforsaljning"}]}},"pageContext":{"id":"0f419b4d-3a13-53a1-8dcb-8a7fae28c818"}}}